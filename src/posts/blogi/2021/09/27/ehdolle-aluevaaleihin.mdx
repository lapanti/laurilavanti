---
date: '2021-09-27'
title: 'Ehdolle aluevaaleihin'
description: 'Sote-uudituksessa tärkeintä on huolehtia lähipalvelujen säilymisestä lähellä, terveydenhuollon pitäminen julkisena palveluna, hoitohenkilökunnan hyvinvoinnista ja riittävyydestä sekä ratkaista hoitajapula ja hoitovelka.'
excerpt: 'Sote-uudituksessa tärkeintä on huolehtia lähipalvelujen säilymisestä lähellä, terveydenhuollon pitäminen julkisena palveluna, hoitohenkilökunnan hyvinvoinnista ja riittävyydestä sekä ratkaista hoitajapula ja hoitovelka.'
tags: ['aluevaalit', 'soteuudistus']
image: '../../../../../images/pyoraily-harjoituksia.jpg'
---

Taas vaalit. Vaikka kuntavaaleista on vasta vähän aikaa, alkavat nyt aluevaalit eli [sosiaali- ja terveydenhuollon uudistuksen](https://soteuudistus.fi/etusivu) seurauksena määriteltyjen uusien hyvinvointialueiden valtuustojen vaalit. Vaikka juuri äsken pidettiinkin kuntavaalit, ja hyvinvointialueiden merkitys on osalle vielä hämärän peitossa, on kyse erittäin tärkeistä vaaleista. Sote-uudistuksen jälkeen hyvinvointialueet päättävät muun muassa [terveyskeskuksista, sairaaloista, hammashoidosta, neuvoloista, lastensuojelusta, kotihoidosta ja pelastustoimista](https://soteuudistus.fi/mika-sote-uudistus-), eli todella isosta osasta meidän jokaisen elämää.

Kirkkonummi kuuluu jatkossa [Länsi-Uudenmaan hyvinvointialueeseen](https://www.espoo.fi/fi/lansi-uudenmaan-hyvinvointialue) Espoon, Hangon, Inkoon, Kauniaisten, Lohjan, Raaseporin, Siuntion, Karkkilan ja Vihdin kanssa, joten päätin lähteä ehdolle tekemään tästä alueesta meille kaikille Hangosta Espooseen ja Karkkilaan hyvän ja toimivan, unohtamatta tietenkään meitä Kirkkonummelaisia.

Itselleni on tärkeä huolehtia, että sote-uudistuksenkin jälkeen lähipalvelut, kuten terveysasemat ja neuvolat, säilyvät asukkaiden lähellä, eikä palveluita lähdetä tehostamisen varjolla holtittomasti yksityistämään. Äärimmäisen tärkeää on myös huolehtia hoitohenkilökunnan hyvinvoinnista ja riittävyydestä, eikä nykyiseen [hoitajapulaan](https://www.iltalehti.fi/kotimaa/a/26627b62-a148-4e8c-ab92-5b262cc6f36f) ja [hoitovelkaan](https://yle.fi/uutiset/3-11605429) voida reagoida pelkästään taloutta sopeuttamalla.

Pidetään siis lähipalvelut lähellä ja huolehditaan toisistamme!
