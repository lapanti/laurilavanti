---
date: '2021-02-15'
title: 'Kirkkonummi-lisä on sinunkin etusi'
description: 'Kirkkonummi-lisästä hyötyvät sitä saavien perheiden lisäksi myös koko muukin kunta. Tarjoamalla lapsiperheille hyviä palveluita sekä kannustimia muuttaa Kirkkonummelle, saamme pidettyä kuntamme elinvoimaisena ja myös tulevaisuus on turvattu.'
excerpt: 'Kirkkonummi-lisästä hyötyvät sitä saavien perheiden lisäksi myös koko muukin kunta. Tarjoamalla lapsiperheille hyviä palveluita sekä kannustimia muuttaa Kirkkonummelle, saamme pidettyä kuntamme elinvoimaisena ja myös tulevaisuus on turvattu.'
categories: ['kirkkonummi', 'varhaiskasvatus']
image: '../../../../../images/duploleikkeja.jpg'
redirect_from:
    - /kirkkonummi-lisa-on-sinunkin-etusi
---

Kotihoidon tuen kuntalisä, eli niin sanottu Kirkkonummi-lisä, on kunnalle vapaaehtoinen maksu, jota se voi maksaa kotihoidossa olevista lapsista. Samalla kun isot kaupungit [pienentävät kuntalisiään](https://yle.fi/uutiset/3-11640872) ja [kotihoidon tuen lopettamisesta kokonaisuudessaan puhutaan](https://www.hs.fi/kotimaa/art-2000007729001.html), päätti Kirkkonummen kunnanvaltuusto [lopettaa sen meiltä kokonaan](https://www.kirkkonummi.fi/kotihoidon-tuen-kuntalisa-182019-alkaen). [Kelan oman tutkimuksen mukaan](https://www.kela.fi/ajankohtaista-henkiloasiakkaat/-/asset_publisher/kg5xtoqDw6Wf/content/kotihoidon-tukeminen-myohentaa-aitien-tyohon-siirtymista) paras ratkaisu olisi pidentää vanhempainvapaita ja [hallituskin on lähtenyt perhevapaita uudistamaan](https://www.vihreat.fi/ajankohtaista/vihdoin-tasa-arvoinen-perhevapaauudistus/), mutta tähän eivät yksittäiset kunnat voi vaikuttaa. Sen takia Kirkkonummelle pitäisikin palauttaa kuntalisä alle 2-vuotiaille lapsille, sillä siitä hyötyvät niin [lapset](#lapset), [vanhemmat](#vanhemmat), [päiväkotien työntekijät](#paivakotien-tyontekijat), [muut kirkkonummelaiset](#kirkkonummelaiset) kuin [kunnan päättäjätkin](#kunnan-paattajat).

## Lapset

Kirkkonummi-lisän avulla lapsi saa olla kotona elämänsä [vaiheet](https://www.mll.fi/vanhemmille/lapsen-kasvu-ja-kehitys/0-1-v/), jolloin hän [tarvitsee](https://www.mll.fi/vanhemmille/lapsen-kasvu-ja-kehitys/1-2-v/) eniten huomiota ja huolenpitoa. Noin 11 ja puolen kuukauden iässä kun vanhempainvapaa loppuu, [useimmat lapset osaavat kontata ja ehkä jopa seistä tukea vasten](https://www.mll.fi/vanhemmille/lapsen-kasvu-ja-kehitys/0-1-v/vauvan-liikunnallinen-kehitys/). Myös [eroahdistus](https://www.is.fi/perhe/art-2000000926258.html) on ajankohtainen. Vasta vuoden ikäisenä lapsi puhuu [ensimmäiset sanansa](https://www.mll.fi/vanhemmille/lapsen-kasvu-ja-kehitys/1-2-v/1-2-vuotiaan-alyllinen-kehitys/) ja alkaa myös [pikkuhiljaa kävelemään](https://www.mll.fi/vanhemmille/lapsen-kasvu-ja-kehitys/1-2-v/1-2-vuotiaan-liikunnallinen-kehitys/). Lapsi alkaa myös osoittamaan [omaa temperamenttiaan](https://www.mll.fi/vanhemmille/lapsen-kasvu-ja-kehitys/1-2-v/1-2-vuotiaan-persoonallisuuden-kehitys/), jolloin on hyvä, että hyvin lapsen tunteva vanhempi on läsnä purkamassa tilanteita. Lapsi ei vielä myöskään [osaa leikkiä toisten lasten kanssa](https://www.mll.fi/vanhemmille/lapsen-kasvu-ja-kehitys/1-2-v/1-2-vuotiaan-sosiaalinen-kehitys/).

2 vuotta täyttänyt lapsi on jo [aivan erilainen yksilö](https://www.mll.fi/vanhemmille/lapsen-kasvu-ja-kehitys/2-3-v/). Tässä vaiheessa lapsi osaa jo [huomioida ympärillään olevia](https://www.mll.fi/vanhemmille/lapsen-kasvu-ja-kehitys/2-3-v/2-3-vuotiaan-sosiaalinen-kehitys/), [lapsi ymmärtää ohjeita ja alkaa oppia erilaisia asioita](https://www.mll.fi/vanhemmille/lapsen-kasvu-ja-kehitys/2-3-v/2-3-vuotiaan-alyllinen-kehitys/). Toki tässä iässä myös [tahtominen](https://www.mll.fi/vanhemmille/lapsen-kasvu-ja-kehitys/2-3-v/2-3-vuotiaan-persoonallisuuden-kehitys/) on usein ajankohtaista, mutta toisaalta [rutiinit auttavat tähän hyvin](https://mielenihmeet.fi/lasten-rutiinien-tarkeys/) ja päiväkodissa niitä riittää.

## Vanhemmat

Taloudellisesti 150 euroa kuukaudessa on iso raha kotihoidon tuen [342,95 euron](https://www.kela.fi/kotihoidontuki-maara-ja-maksaminen) päälle. Esimerkiksi yhdellä pienellä lapsella ja aikuisella menee ruokaan kuukaudessa arviolta [341 euroa](https://www.mtvuutiset.fi/makuja/artikkeli/paljonko-teilla-kuluu-rahaa-ruokaan-kuukaudessa-vertaa-tahan-rahasummaan-yksinelavan-parin-lapsiperheen-teiniperheen-ja-muiden-budjetit/7948114). Pelkästä kotihoidon tuesta ei siis paljoa jää kuukaudessa käteen. Kirkkonummi-lisällä ostatkin päälle vaikka talvivaatteet lapselle.

Jokaisella vanhemmalla pitäisi olla mahdollisuus päästä nauttimaan lapsensa kehityksestä, varsinkin ensimmäisten vuosien aikana, jolloin lapsi oppii melkein päivittäin jotain uutta. Toivottavasti [perhevapaauudistus](https://www.eduskunta.fi/FI/naineduskuntatoimii/kirjasto/aineistot/kotimainen_oikeus/LATI/Sivut/perhevapaauudistus.aspx) tuo tähän helpotusta, mutta niin kauan kuin mennään nykyisellä mallilla, pystyy Kirkkonummi auttamaan vanhempia kuntalisällä.

<h2 id="paivakotien-tyontekijat">Päiväkotien työntekijät</h2>

Yhdellä hoitajalla voi olla ryhmässään [enintään neljä alle 3-vuotiasta lasta](https://www.finlex.fi/fi/laki/alkup/2018/20180753). Jo [nyt](https://yle.fi/uutiset/3-10633334) on [pääkaupunkiseudulla](https://www.hs.fi/kaupunki/art-2000007635404.html) pulaa [päiväkotien](https://www.iltalehti.fi/kotimaa/a/3dc1a617-48cf-46e1-8e83-05f2395c7af8) työntekijöistä ja [nykyisillä](https://www.is.fi/kotimaa/art-2000006352887.html) työntekijöillä on kasvavia paineita lasten hoidossa. Kirkkonummen kunnallakin on kirjoitushetkellä [6 avointa työpaikkaa päiväkodeissa](https://www.kuntarekry.fi/fi/tyopaikat/?&profession=38816&type=53258&organisation=9&lang=fi_FI&sort=%22-changetime%22&limit=24&display=grid).

{% include figure image_path="/assets/images/kunnan-avoimet-paikat" ext="jpg" alt="Kirkkonummen avoimet varhaiskasvatuksen työpaikat" caption="Kirkkonummen avoimet varhaiskasvatuksen työpaikat" %}

Jos useampi alle 2-vuotias siirtyy kotihoidosta varhaiskasvatuksen piiriin, on päiväkodeissa kädet varmasti täynnä. Vaikka tilat olisivat kuinka turvallisia tahansa, on neljästä [konttaavasta](https://www.mll.fi/vanhemmille/lapsen-kasvu-ja-kehitys/0-1-v/vauvan-liikunnallinen-kehitys/) ja [jokeltavasta](https://www.mll.fi/vanhemmille/lapsen-kasvu-ja-kehitys/0-1-v/vauvan-sosiaalinen-kehitys/) lapsesta huolehtiminen haastavaa kenelle tahansa. Jos sen sijaan lapsia hoidetaan kotona kahteen ikävuoteen asti, eivät he enää [kaatuile jatkuvasti](https://www.mll.fi/vanhemmille/lapsen-kasvu-ja-kehitys/2-3-v/2-3-vuotiaan-liikunnallinen-kehitys/), heidän kanssaan voi [leikkiä järjestelmällisemmin](https://www.mll.fi/vanhemmille/lapsen-kasvu-ja-kehitys/2-3-v/2-3-vuotiaan-sosiaalinen-kehitys/) ja he osaavat [todennäköisesti ilmaista itseään](https://www.mll.fi/vanhemmille/lapsen-kasvu-ja-kehitys/1-2-v/1-2-vuotiaan-alyllinen-kehitys/).

## Kirkkonummelaiset

Vaikka et itse saakaan Kirkkonummi-lisää, siitä on sinullekin etua. Manner-Suomessa on jäljellä enää [55 kuntaa](https://www.kuntaliitto.fi/sites/default/files/media/file/Kotihoidontuen-kuntalisat-2020.pdf#page=7), jotka kuntalisää maksavat, joten kyseessä on oikein hyvä houkutin lapsiperheille. Kun kuntaan sitten saadaan lisää veronmaksajia, voidaan muitakin palveluita parantaa ja laajentaa, nimenomaan niitä, joita sinä käytät.

Muutenkin aikana jolloin [syntyvyys](https://www.stat.fi/til/synt/2019/02/synt_2019_02_2020-12-04_tie_001_fi.html) on [laskussa](https://yle.fi/uutiset/3-11680904), ovat lapsiperheet kunnille entistäkin tärkeämpiä palveluiden varmistamiseksi. Kun keskimäärin lapsia saavat [30-40-vuotiaat](http://www.stat.fi/tup/tilastokirjasto/aidit_tilastoissa_2018.html), ja eläkkeelle siirrytään [yli 60-vuotiaina](https://www.tyoelake.fi/elakkeet-eri-elamantilanteissa/vanhuuselake-ikaluokilla-oma-elakeikansa/), jää vanhemmille monta kymmentä vuotta aikaa tuottaa kunnalle verotuloja, joilla palveluita maksetaan. Varsinkin koronan aiheuttaman kriisin aikana yhä useampi on muuttanut pois [Helsingistä](https://www.hs.fi/kotimaa/art-2000007647867.html) ja [pääkaupunkiseudulta](https://www.lansivayla.fi/paikalliset/3129350), pitäisi Kirkkonummen houkutella näitä samoja ihmisiä muuttamaan nimenomaan Kirkkonummelle.

<h2 id="kunnan-paattajat">Kunnan päättäjät</h2>{' '}

_Varoitus: seuraavassa osiossa on paljon numeroita._

Kirkkonummi-lisän lopettamisessa oli tietenkin kyse siitä, että jostain piti leikata, jotta budjetti saadaan tasapainoon. Todennäköisesti on käyty läpi, että Kirkkonummi-lisä maksaa kunnalle yli 360 000 € vuodessa (jos tuen saajia on yli 200). Ehkä on myös ajateltu, ettei kotihoidon tuen kuntalisä vaikuta varhaiskasvatuksen kysyntään, [vaikka se ei ole välttämättä totta](https://www.kuntaliitto.fi/sites/default/files/media/file/Kotihoidontuen-kuntalisat-2020.pdf#page=8).

Kuitenkin jokainen lapsi joka siirtyy tämän seurauksena päiväkotiin, maksaa kunnalle keskimäärin 672,85 euroa (palvelusetelin maksimihinnan ollessa [1 293 euroa](https://www.kirkkonummi.fi/library/files/5c923621c91058d1e40005b4/Kn_s__nt_kirja_svl__1.8.2019.pdf#page=9) ja vanhemman maksaessa [tuloveroa](https://www.kirkkonummi.fi/tietoa-taloudesta) kunnalle [620,15 euroa](https://www.tilastokeskus.fi/tup/suoluk/suoluk_palkat.html)) kuukausitasolla. Vuositasolla riittää, että 45 lasta siirtyy kotihoidosta varhaiskasvatukseen, jotta kunta menettää saman 360 000 € vuodessa.

Kirkkonummi-lisä on toki myös hyvä markkinoinnin apuväline, sillä [vain harva kunta sitä enää maksaa](https://www.kuntaliitto.fi/sites/default/files/media/file/Kotihoidontuen-kuntalisat-2020.pdf#page=7). Jos sillä saadaan houkuteltua yksikin lapsiperhe Kirkkonummelle esimerkiksi Keravan sijaan, saadaan kunnalle [verotuloja](https://www.kirkkonummi.fi/tietoa-taloudesta) [7 441,80](https://www.tilastokeskus.fi/tup/suoluk/suoluk_palkat.html) euroa vuodessa, niin kauan kun vain yksi vanhemmista käy töissä. Mikäli molemmat vanhemmat siirtyvät jossain vaiheessa takaisin työelämään, maksavat he vuosittain keskimäärin [14 883,60 euroa](https://www.tilastokeskus.fi/tup/suoluk/suoluk_palkat.html) [tuloveroa](https://www.kirkkonummi.fi/tietoa-taloudesta).

## Summa summarum

Välitön hyöty kotihoidon tuen kuntalisästä on tietenkin sitä saaville perheille. 150 euroa kuukaudessa voi tuntua monesta pieneltä rahalta, mutta pienituloisessa perheessä sillä on suuri merkitys. Pelkästään heikoimmassa asemassa olevista huolehtimisen pitäisi riittää perusteeksi sen palauttamiseen.

Välillisesti Kirkkonummi-lisästä ja muistakin lapsiperheiden palveluista hyötyvät kuitenkin myös koko kunta. Lapsiperheiden houkutteleminen kuntaan on yksi parhaista tavoista saada kunnan taloutta parannettua pitkällä aikavälillä ja kuntalisä on siihen hyvä houkutin.
