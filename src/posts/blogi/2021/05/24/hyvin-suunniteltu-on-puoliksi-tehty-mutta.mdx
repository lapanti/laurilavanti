---
date: '2021-05-24'
title: 'Hyvin suunniteltu on puoliksi tehty, mutta'
description: 'Gesterbyn koulukeskuksen hankesuunnitelma on palautettu kunnanhallituksesta lisävalmisteluun jo kolme kertaa. Kokonaisuudessaan hanketta on selvitetty ja suuniteltu jo 6 vuotta, mutta uutta rakennusta ei ole vieläkään aloitettu rakentamaan.'
excerpt: 'Gesterbyn koulukeskuksen hankesuunnitelma on palautettu kunnanhallituksesta lisävalmisteluun jo kolme kertaa. Kokonaisuudessaan hanketta on selvitetty ja suuniteltu jo 6 vuotta, mutta uutta rakennusta ei ole vieläkään aloitettu rakentamaan.'
categories: ['kirkkonummi', 'koulu']
image: '../../../../../images/winellska-skolan.jpg'
redirect_from:
    - /hyvin-suunniteltu-on-puoliksi-tehty-mutta
---

import GesterbynParakit from '../../../../../imageComponents/GesterbynParakit'

Gesterbyn koulukeskus on ollut nykyisen hankkeen muodossa erilaisissa selvitys- ja suunnitteluvaiheissa [jo 6 vuotta](http://kirkkonummi.oncloudos.com/cgi/DREQUEST.PHP?page=meetingitem&id=2021805-5). Vuonna 2017 palvelutuotannon jaostossa on todettu, että koulukeskuksen B, C, D ja E-rakennukset pitää purkaa ja A-rakennus todettiin purkukuntoiseksi vuonna 2018. Parakit ovat toimineet koulukeskuksen väistötiloina [vuodesta 2017](https://www.viisykkonen.fi/uutiset/kouluty%c3%b6-alkoi-loman-j%c3%a4lkeen-%e2%80%9dparakissa%e2%80%9d-%e2%80%93-gesterbyn-koulukeskuksen-v%c3%a4ist%c3%b6tiloista-voi-tulla). Hintaa näille parakeille kertyy [noin 0,5 miljoonaa euroa vuodessa](https://www.viisykkonen.fi/uutiset/gesterbyn-kouluparakit-j%C3%A4%C3%A4v%C3%A4t-pystyyn-pitk%C3%A4lle-ensi-vuosikymmenelle-%E2%88%92-v%C3%A4ist%C3%B6tilojen), eli tähän mennessä niiden kustannus liikkuu jo miljoonissa, eikä uuden koulun rakentamista ole vielä edes hyväksytty kunnanhallituksessa. Kunnan arvio on, että uuden Gesterbyn koulukeskuksen sekä Porkkalan lukion ja Kyrkslätts gymnasiumin yhteisen kampuksen [rakentaminen kestää 4-5 vuotta](https://www.viisykkonen.fi/uutiset/koulujen-v%C3%A4ist%C3%B6tilat-johtavat-ketjureaktioon-%E2%80%93-masalassa-uusi-paikka-parakille-tai). [Kunnanhallitus palautti 10.5.2021](https://arkisto.epaper.fi/kirkkonummensanomat/lehdet/6613/torstai-1352021) jälleen hankesuunnitelman riittämättömien selvityksien perusteella takaisin suunnittelupöydälle.

Palautuksien perustelut eivät kuitenkaan vakuuta, eivätkä auta koulujen oppilaita tai henkilökuntaa, puhumattakaan kunnan houkuttelevuudesta asuinpaikkana. Jokainen vuosi, jona uusien rakennusten rakentamista ei ole aloitettu, maksaa kunnalle erittäin paljon. Myös väestön kasvuun varmasti vaikuttaa se, onko kunnassa lapsille turvalliset ja terveelliset koulut.

<GesterbynParakit
    alt="Gesterbyn koulukeskuksen parakkirakennuksia"
    caption="Gesterbyn koulukeskuksen parakkirakennuksia"
/>

Tilojen omistajana ja henkilökunnan työnantajana on kunnalla myös velvollisuus järjestää riittävät ja terveelliset tilat oppilaille ja henkilökunnalle. Mitenköhän asiaan suhtauduttaisiin, jos kyse olisikin yrityksestä, joka suunnittelee uusia toimistotiloja vuositolkulla?

Monet kunnanhallituksen jäsenet ovat kirjoitelleet Kirkkonummen Sanomiin siitä, että Gesterbyn koulukeskus pitää rakentaa tai että muitakin kouluja on jonossa, eikä niitä saa unohtaa. Kuitenkin edellinen koulukeskus-hankkeen palauttaminen valmisteluun oli kiinni yhdestä äänestä. Jos yksikin kunnanhallituksen jäsen lisää äänestäisi koulukeskuksen puolesta, saataisiin se eteenpäin. Mitä jos ryhdyttäisiin sanoista tekoihin ja hyväksyttäisiin uuden koulukeskuksen rakentaminen?

Pidetään Kirkkonummi lapsille ja lapsiperheille ystävällisenä kuntana ja huolehditaan koulujen terveydestä!

_Julkaistu alun perin Kirkkonummen Sanomissa 20.5.2021._
